---
title: "A Zeppelint többen nézték, mint a holdfogyatkozást"
date: 2017-11-26T00:00:00.000+00:00
author: Nagy Attila Károly
cover_image: /images/18872481_669623c2461465289341bb9d52dc21d4_wm.jpg
---

A hazai koncert- és fesztiválszervezés aranyozott pillanataiként szokás emlegetni azokat az eseményszámba menő fellépéseket, amikor egy pályája csúcsán lévő, ezer százalékosan aktuális világsztárt sikerül hazánkba csábítani. A repüléstörténetben kétségkívül ilyen csúcspont volt – miután 1929-ben és 1930-ban már egy-egy alkalommal átrepült Magyarország fölött – a német Graf Zeppelin léghajó 1931-es budapesti látogatása. A merev vázas, kormányozható léghajók legsikeresebbikét világszerte ismerték és csodálták, ami nem csoda, csaknem hatszáz útján másfél millió kilométert tett meg, több mint 17 ezer órát repült, 34 ezer főt szállított, megfordult a Közel- és Távol-Keleten, Észak- és Dél-Amerikában, de még az Északi sarkvidéken is. Napilapok, magazinok folyamatosan cikkeztek róla amerre járt, mondhatni folyamatos volt a hírverés körülötte, aminek eredményeképp a léghajó köznevesült: vele köszöntött be a szivar formájú légijárművek, a zeppelinek aranykora.

A 236,6 méter hosszú, 115 km/órás sebességre képes Graf Zeppelin először 1929. október 16-án éjjel repült át Budapest fölött, a következő évben pedig Görögországból Németországba tartva úszott át Nyugat-Magyarország egén, amivel már kiemelten foglalkozott a hazai sajtó. Az LZ-127 lajstromjelű léghajó iránti fokozott érdeklődést látva Budapesti látogatást és egy félnapos körrepülést szerveztek az üzemeltető Zeppelin vállalat és a Magyar Aero Szövetség.

A húsz utas és 45 fős személyzet szállítására alkalmas léghajó 1931. március 28-án este 11-kor indult Friedrichshafenből indult Budapest felé. Fedélzetén tizenketten utaztak, köztük Karinthy Frigyes, Horthy István és gróf Almássy László, valamint egyetlen nőként Bethlen Pál Andorné. München, Salzburg, Bécs érintésével érték el a határt, és a Fertő-tónál léptek be a magyar légtérbe. Pápa, Tihany és Székesfehérvár útvonalon repülve (közben a Balatonnál kicsit elidőzve) ért a Graf Zeppelin Csepelre, ahol reggel nyolckor meglehetősen szeles, hózáporos időben kötött ki.

<figure>
<img src="/images/18872417_c08c8bdb7a86d1f9a820cd791c417dda_wm.jpg" alt="" />
<figcaption>Balra: a Magyarország 1931. március 29. vasárnapi címlapja. Jobbra: a lap két nappal későbbi száma, benne Karinthy Frigyes pátoszos írása a Graf Zeppelin friedrichshafeni bázisáról. (Fotó: Arcanum)</figcaption>
</figure>

A Weiss Manfréd Művek repülőterén a sajtóhíradások szerint harmincezren várták a Graf Zeppelin érkezését. A léghajót maga a főpolgármester, Ripka Ferenc üdvözölte, és úgy volt, az össznépi eseményen megjelenik Horthy Miklós kormányzó is, hogy fiát Istvánt üdvözölje a különleges légikaland alkalmából, de a léghajó kapitánya az időjárás előrejelzés hallatán úgy döntött, hogy hamarabb megkezdi a túrarepülést.

A Horthy nélkül megtartott ünnepélyes fogadtatás után – a zenekar a Deutschland, Deutschland Über Alles-t játssza – indult a hazai repülés. A léghajón ekkor már harmincan utaztak, újságírók és magyar notabilitások, és kipróbálta a Graf Zeppelin által nyújtott légi luxust Gömbös Gyula honvédelmi és ifj. Wekerle Sándor miniszter is. A kedvezőtlen tavaszi idő miatt a tervezett útvonal Dunántúli állomásait törölték, egy másfél órás Budapest feletti kör után a keleti országrész felé vették az irányt: Eger, Mezőkövesd, Miskolc, Szentes, Hódmezővásárhely és Debrecen lakossága láthatta a méltóságteljesen elsuhanó ezüstös szivart. A tervezettnél rövidebb repülés végén ismét leszállt Csepelen a zeppelin, majd késő délután indult is vissza Németországba.

Hogy valóban mennyire felfokozott várakozás előzte meg és mekkora érdeklődés övezte a világhírű léghajó érkezését, remekül szemléltetik a korabeli lapok cikkei, tudósításai, riportjai. Az Est 1931. március 27. pénteki számában így ír:

Benda Jenő, a Pesti Hírlap tudósítója is ott volt a Budapestre tartó léghajón. Tudósításában igyekszik felkészíteni az otthoniakat, hogy mire számítsanak, ha megjelenik fejük fölött az öt 12 hengeres Maybach-motorral hajtott Zeppelin:

És Budapest nem haragudott, hanem lelkesedett, miképp az Ujság zsunalisztája, Wallesz Jenő is a lap másnapi hasábjain:

Érdekes mellékszála a léghajó-látogatásnak, hogy másik égi látványosság, holdfogyatkozás követte. Az Ujság április 3-i számában olvasható a következő glossza, Azért a Zeppelint valamivel többen nézték, mint a holdfogyatkozást cím alatt:

<figure>
<img src="/images/18827145_a46ab15d3a37b80ee00a4fdd63f69f3d_wm.jpg" alt="" />
<figcaption>A D-LZ127 Graf Zeppelin léghajó valahol Budapest fölött. (Fotó: Hanser Mária / FORTEPAN)</figcaption>
</figure>

<figure>
<img src="/images/18827157_b98200cf1f4593b90d885cc9bb939752_wm.jpg" alt="" />
<figcaption>Érkezés Csepelre, a Weiss Manfréd gyár repülőterére. A kép közepe táján négy traktor vontatású üzemanyagtartály várja a léghajót. (Fotó: Szinnay Gábor / FORTEPAN)</figcaption>
</figure>

<figure>
<img src="/images/18827187_98a69709dc3c1178635e46212aac40ec_wm.jpg" alt="" />
<figcaption>A leszállás utolsó mozzanata. (Fotó: Szinnay Gábor / FORTEPAN)</figcaption>
</figure>

<figure>
<img src="/images/18827151_4ca34e8e410b0cdbbf2db36fdf31c90e_wm.jpg" alt="" />
<figcaption>Érdeklődők jókora csoportja várja, hogy kikössön a léghajó. (Fotó: Hanser Mária / FORTEPAN)</figcaption>
</figure>

<figure>
<img src="/images/18827169_f0bb965c27236bb57b1dd649f54d9ab2_wm.jpg" alt="" />
<figcaption>Már csak pár méter. A Magyar Aero Szövetség utászkatonákat vezényelt ki a reptérre, hogy segítsék a léghajó leszállását és lehorgonyzását. (Fotó: FORTEPAN)</figcaption>
</figure>

<figure>
<img src="/images/18827189_99920efcd8ced1c570cb978e473458fe_wm.jpg" alt="" />
<figcaption>A Graf Zeppelin 1931. március 29-én vasárnap reggel 8 órakor landolt a csepeli repülőtéren. (Fotó: Szinnay Gábor / FORTEPAN)</figcaption>
</figure>

<figure>
<img src="/images/18827195_1a7b25a405fb36a4a475dbe423c92bb7_wm.jpg" alt="" />
<figcaption>A Graf Zeppelin látványa a Lipót (Szent István) körútról, a Nyugati tér közeléből nézve 1931. március 29-én. (Fotó: FORTEPAN)</figcaption>
</figure>

<figure>
<img src="/images/18827179_61b6f5774ee5d86f4c1946cf5874b18b_wm.jpg" alt="" />
<figcaption>A Ferenc József híd (Szabadság híd) és a Graf Zeppelin. (Fotó: Révay Péter / FORTEPAN)</figcaption>
</figure>

<figure>
<img src="/images/18827173_17b6224a27479a1fad755c3e867862a5_wm.jpg" alt="" />
<figcaption>A Parlament fölött. (Fotó: FORTEPAN)</figcaption>
</figure>

<figure>
<img src="/images/18827175_79d0574d63ba6a4bb87dadbf6f8cbea2_wm.jpg" alt="" />
<figcaption>A Kálvin téren keménykalapos bámészkodók nézik a Ráday utca fölött elúszó Zeppelint. Balra a Gazdák Biztosító Szövetkezetének székháza, jobbra egy Rex benzinkút, mögötte a Budapest Székesfőváros Felsőbb Zeneiskola. (Fotó: Révay Péter / FORTEPAN)</figcaption>
</figure>

<figure>
<img src="/images/18827177_5458fe62c916861960153a3399c4bb98_wm.jpg" alt="" />
<figcaption>Kálvin téri ostorlámpa és a tovahaladó Zeppelin. (Fotó: Révay Péter / FORTEPAN)</figcaption>
</figure>

<figure>
<img src="/images/18827171_93f52ebd44187a1048b1c506ce9fd0be_wm.jpg" alt="" />
<figcaption>Zeppelin a XIII. kerület fölött: jobbra a Tátra utca házai a Hollán Ernő utca - Radnóti Miklós (Sziget) utca sarokról nézve. Balra a Pannónia utca és Csanády utca házai. (Fotó: Lukács Zsolt / FORTEPAN)</figcaption>
</figure>

<figure>
<img src="/images/18827149_800100aa35be9ab2ccd0f902b0019c66_wm.jpg" alt="" />
<figcaption>A Graf Zeppelin a Vajdahunyad vára felett. (Fotó: Hanser Mária / FORTEPAN)</figcaption>
</figure>

<figure>
<img src="/images/18827181_abb3587c2947d226c8fe0e6a37be2ef3_wm.jpg" alt="" />
<figcaption>Buda fölött. (Fotó: Révay Péter / FORTEPAN)</figcaption>
</figure>

<figure>
<img src="/images/18827153_1eaf32a2d23b441e612b5d5a8caad7b0_wm.jpg" alt="" />
<figcaption>A XII. kerület fölött. Előtérben az Ügyész utca, szemben a Kék Golyó utca házsora, felette a budai Vár, jobb szélen a Mátyás templom, balra a Mária Magdolna templom és bal szélen a Magyar Országos Levéltár (ma Magyar Nemzeti Levéltár) tornya, ami a fűtésrendszer kéményét rejtette magában, és ami a II. világháborúban megrongálódott ezért visszabontottak. (Fotó: Schermann Ákos / FORTEPAN)</figcaption>
</figure>

<figure>
<img src="/images/18827163_691031217d399411ce10f8fe9e41cd94_wm.jpg" alt="" />
<figcaption>XII. kerület: előtérben az Ügyész utca, jobbra a vízművek épülete az Istenhegyi útnál. A Kék Golyó utca és a Nagyenyed utcai házak hátterében a budai Vár. (Fotó: EBNER / FORTEPAN)</figcaption>
</figure>

<figure>
<img src="/images/18827185_c78e7441fe0d671622ff77b0c2e902ab_wm.jpg" alt="" />
<figcaption>Zárásképp jöjjön egy ritka sztereókép a Graf zeppelin magyarországi látogatásáról. (Fotó: FORTEPAN)</figcaption>
</figure>

<figure>
<img src="/images/18827183_d41b798ee54128ebb241594a3ae3936f_wm_still" />
<figcaption>A sztereókép térhatású animációja. (Fotó: FORTEPAN)</figcaption>
</figure>

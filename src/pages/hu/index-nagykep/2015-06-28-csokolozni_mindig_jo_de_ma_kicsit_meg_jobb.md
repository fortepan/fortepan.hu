---
title: "Egy csók és más semmi"
date: 2015-06-28T00:00:00.000+00:00
author: Sajó Dávid, Barakonyi Szabolcs
---

Mindjárt itt a csók világnapja, és ahogy két éve [Valentin-napon](http://index.hu/nagykep/2013/02/14/mekkora_ereje_van_egy_csoknak/), úgy most is összegyűjtöttük a legjobb archív csókolózós fotókat a Fortepan segítségével. A csók világnapja elvileg arra próbálja felhívni a figyelmet, hogy mennyire lehet örülni egy annyira egyszerű emberi gesztusnak, mint a csók, de valószínűleg a már csókolózott emberek 99 százaléka tisztában van vele, hogy az ajkunkat mások ajkára tapasztani alapvetően is király érzés. Nyilván tudták ezt elődeink is évtizedekkel ezelőtt.

<figure>
<img src="/images/8762057_e29f7ff4ada4abe9c1164cb34c56a9f4_wm.jpg" alt="" />
<figcaption>1935: A klasszikus hollywoodi csók, ami nem csak a színészek kiváltsága. (Fotó: Fortepan / FORTEPAN)</figcaption>
</figure>

<figure>
<img src="/images/8762051_8ff63a613c0f657a3f82d13f85730779_wm.jpg" alt="" />
<figcaption>1938: Első ránézésre ez akár egy szimpla szülői puszi is lehetne egy '30-as évekbeli diplomaosztó után. (Fotó: PETANOVICS FÉNYKÉPEK / KÖLCSEY FERENC DUNAKESZI VÁROSI KÖNYVTÁR)</figcaption>
</figure>

<figure>
<img src="/images/8762045_2930e04c4b7b1233b829b9011ced69c5_wm.jpg" alt="" />
<figcaption>1943: Mióta létezik a csókolózás, van egy íratlan szabály: soha nem nyitjuk ki közben a szemünket! (Fotó: Botár Angéla / FORTEPAN)</figcaption>
</figure>

<figure>
<img src="/images/8762053_c8c70363c4f122ed58f5d5f5a36f1893_wm.jpg" alt="" />
<figcaption>1953: Hol vagyunk még azoktól az időktől, amikor egymás mandulájáig dugdossuk a nyelvünket?! (Fotó: Szent-Tamási Mihály / FORTEPAN)</figcaption>
</figure>

<figure>
<img src="/images/8762037_9e6718cf451e47c57289cc5cf1470975_wm.jpg" alt="" />
<figcaption>1960: Az úgynevezett fogorvosi csók, amikor az egyik fél két kézzel tartja a másik fejét, az meg közben meg sem bír mozdulni a sokktól. (Fotó: Berkó Pál / FORTEPAN)</figcaption>
</figure>

<figure>
<img src="/images/8762059_98e22757464f1319d0947e37835acd43_wm.jpg" alt="" />
<figcaption>1965: Nem szégyen bevallani, hogy ezen a képen mindenki ezt a gyönyörű Skoda Octavia Supert nézi. (Fotó: Fortepan / FORTEPAN)</figcaption>
</figure>

<figure>
<img src="/images/8762043_3021c6064896f6b77fbd5b41bbf3eb40_wm.jpg" alt="" />
<figcaption>1966: Valószínűleg a magyar történelem legvagányabb csajozását sikerült tökéletes pillanatban elkapni. (Fotó: Simon Gyula / FORTEPAN)</figcaption>
</figure>

<figure>
<img src="/images/8762055_e03441ce4f23e1954eec978874bb305a_wm.jpg" alt="" />
<figcaption>1967: Amikor a latinos romantika begyűrűzik a kommunizmusba. Hódító szerepében Darvas Iván, hódított szerepében Házy Erzsébet. (Fotó: HANGOSFILM / FORTEPAN)</figcaption>
</figure>

<figure>
<img src="/images/8762047_d6092893777eb87ce225fb7609379723_wm.jpg" alt="" />
<figcaption>Nem is gondolnánk, hogy a mai zuglói polgármesteri hivatal régebben házasságkötő helyként üzemelt. (Fotó: MHSZ / FORTEPAN)</figcaption>
</figure>

<figure>
<img src="/images/8762049_4de150febbee071869b10b84c6f2faf5_wm.jpg" alt="" />
<figcaption>1979: A hölgy annyira meglepődött a hirtelen megjelenő színektől, hogy elájult, és elsősegélyben kellett részesíteni. (Fotó: Fortepan / FORTEPAN)</figcaption>
</figure>

<figure>
<img src="/images/8762041_b6153dd3421109de4c952ee7308c6968_wm.jpg" alt="" />
<figcaption>1983: Az egyik magányos férfi a háttérben elég egyértelműen jelezte, hogyan áll hozzá a csókolózó párhoz. (Fotó: Mujzer Péter / FORTEPAN)</figcaption>
</figure>

<figure>
<img src="/images/8762039_cdc3025a82a1c601db70935377c9c2f5_wm.jpg" alt="" />
<figcaption>1984: Már csak pár év van hátra a rendszerváltásig, addig igyekezzünk minél többet csókolózni. Majd utána is. (Fotó: Mujzer Péter / FORTEPAN)</figcaption>
</figure>

---
title: "Egy filozófus buszsofőr, aki a volán mögül figyelte a várost"
date: 2020-05-23T00:00:00.000+00:00
author: Csatári Flóra Dóra, Barakonyi Szabolcs (képszerkesztő)
cover_image: /images/33144830_e8fcf12a6b5b40861d05857d1bf1c661_wm.jpg
---

- így emlékszik vissza Antal Gáborra, arra a papnak tanuló, de papi pályát még a felszentelése előtt elhagyó és életét javarészt sofőrként végigdolgozó fotósra a második felesége, gyermekei anyja. A család legendáriumban többféle történet kering arról, miért nem lett végül pap Antalból, biztosat viszont senki sem tud ma, csaknem két évtizeddel a fotós halála után.

- mondta magáról nevetve Antal Gábor egy családi videófelvételen valamikor a kétezres évek elején. Ez az egyik meghatározó emléke a fotósról az unokájának, Andrásnak. Ő volt az, aki elvitte a Fortepanhoz azokat a negatívokat, amiket a pincében, egy befőttes üvegben talált meg. A negatívokról pedig olyan képek is előkerültek, amiket András sosem ismert papírképekként.

Ez nem olyan meglepő, tudva azt, hogy fotós és családja sokat nélkülözött és a rossznak ítélt papírképek gyakran a kályhában végezték. Akkoriban, amikor Antal Gábor belekezdett a fotózásba - ami ekkoriban kifejezetten drága - egy egyszobás lakásban élt a feleségével és két gyermekével a Hungária körúton.

A lakásban pedig száradó képek lógtak mindenhol, a családnak ezeket kellett kerülgetnie.

Antal Gábor 1927-ben született, Dálnokon, művész családban, több rokona és felmenője is zenész volt. Katolikus neveltetést kapott és bár nem lett belőle pap és nem is volt buzgó templomba járó, a családi visszaemlékezések szerint a teológia állandó meghatározója maradt az életének.

Filozofikus alkatú ember volt egész életében, nagyon sokat írt és olvasott, gyűjtötte a könyveket és kereste azt az önkifejezési módot, amelybe azt a szellemi többletet, amelyet a munkájában nem tudott kiélni, átcsatornázhatja. Mielőtt fotózni kezdett, hajómodelleket épített, később pedig festeni kezdett, illetve matematikai, fizikai és csillagászati összefüggésekkel is foglalkozott.

András most a családi visszaemlékezéseken és a nagyapja munkáin keresztül igyekszik megismerni annak a fotós alakját, aki buszvezetőként és sofőrként is az úton dolgozott egész életében,

Ezek a felgyülemlett impulzusok, gondolatok és az alkotási vágy szülték a képeit. A fotóinak kedvelt témái a városi élet és a városi emberek mellett a kirándulások és az utazások voltak, mert a vezetés nemcsak munkaként, de megfigyelői pozícióként is állandó maradt az életében.

<figure>
<img src="/images/32968622_ca0a95deb2b7213f8a409deb1c462342_wm.jpg" alt="" />
<figcaption>"Nagyapám az 5-öst buszt vezette a BKV-nál, ami vicces, mert ez az a vonal, ami összeköti anyukám lakását azzal a hellyel, ahol most én lakom. Kicsit olyan, mintha az életem vonalán vezetne végig az 5-ös busz" - mondja a fotós unokája, Antal András. (Fotó: Antal Gábor / FORTEPAN)</figcaption>
</figure>

<figure>
<img src="/images/32968628_309433248e7d8745568d6a4fc544a260_wm.jpg" alt="" />
<figcaption>Andrásnak ez az egyik abszolút kedvence a nagyapja képei közül. Azt mondja: "Ha ez egy Martini reklám lenne, akkor én Martinit innék mindig, ha egy Marlboro reklám lenne, akkor cigiznék." (Fotó: Antal Gábor / FORTEPAN)</figcaption>
</figure>

<figure>
<img src="/images/32968640_421c67b1d716ff11bb5ca02f7bc24702_wm.jpg" alt="" />
<figcaption>A fotózáson kívül festéssel is foglalkozott Antal Gábor, akire nagy hatással volt az impresszionizmus. A csomagtartóban látható önarcképet is maga festette. (Fotó: Antal Gábor / FORTEPAN)</figcaption>
</figure>

<figure>
<img src="/images/32968660_39bc2eef16260752f486616ddb21359b_wm.jpg" alt="" />
<figcaption>(Fotó: Antal Gábor / FORTEPAN)</figcaption>
</figure>

<figure>
<img src="/images/32968650_e2a7bb0a453e9c67a1746e0b69b332c5_wm.jpg" alt="" />
<figcaption>(Fotó: Antal Gábor / FORTEPAN)</figcaption>
</figure>

<figure>
<img src="/images/32968656_26d5c9da6f6913df0c9834450c31c0b3_wm.jpg" alt="" />
<figcaption>(Fotó: Antal Gábor / FORTEPAN)</figcaption>
</figure>

<figure>
<img src="/images/32968634_22a8e01dbc83155ec8530ac79dc5f655_wm.jpg" alt="" />
<figcaption>(Fotó: Antal Gábor / FORTEPAN)</figcaption>
</figure>

<figure>
<img src="/images/32968648_a7c5a9c3e63e01c15bca3ddc39364687_wm.jpg" alt="" />
<figcaption>(Fotó: Antal Gábor / FORTEPAN)</figcaption>
</figure>

<figure>
<img src="/images/32968616_18859a205984ed6c7f23c2789082e068_wm.jpg" alt="" />
<figcaption>(Fotó: Antal Gábor / FORTEPAN)</figcaption>
</figure>

<figure>
<img src="/images/32968636_d5568f51d42579dfe267182f6c051a82_wm.jpg" alt="" />
<figcaption>(Fotó: Antal Gábor / FORTEPAN)</figcaption>
</figure>

<figure>
<img src="/images/32968642_1d9eccb4a94ca3ca1d6362f45ecb485a_wm.jpg" alt="" />
<figcaption>(Fotó: Antal Gábor / FORTEPAN)</figcaption>
</figure>

<figure>
<img src="/images/32968618_527a2f935d2f79e79be65bd39c1b222a_wm.jpg" alt="" />
<figcaption>(Fotó: Antal Gábor / FORTEPAN)</figcaption>
</figure>

<figure>
<img src="/images/32968644_4ce3547e0803d6eb3850de1ae466d61d_wm.jpg" alt="" />
<figcaption>Antal Gábornak egy barátja fotózott, így kezdett el ő maga is érdeklődni a fényképezés iránt a '60-as években. Mivel kölcsöngépet soha nem kapott, magának vette meg az első fényképezőgépét, ennek a használatát és a képek előhívását is autodidakta módon sajátította el, leginkább könyvekből és kísérletezéssel. (Fotó: Antal Gábor / FORTEPAN)</figcaption>
</figure>

<figure>
<img src="/images/32968620_f07c59171ea81386aa0efbd29b38d68f_wm.jpg" alt="" />
<figcaption>(Fotó: Antal Gábor / FORTEPAN)</figcaption>
</figure>

<figure>
<img src="/images/32968626_e40e130c5d64de8c9d88f1728c6a9b61_wm.jpg" alt="" />
<figcaption>Ezen a képen maga a fotós látható, úgy ahogy az unokája a mai napig emlékszik rá, még ha ilyen fiatalon nem is ismerhette. András azt mondja, nagyapja élete végéig ezt a kispolskit vezette, ezzel járta be a Tátárát is. (Fotó: Antal Gábor / FORTEPAN)</figcaption>
</figure>

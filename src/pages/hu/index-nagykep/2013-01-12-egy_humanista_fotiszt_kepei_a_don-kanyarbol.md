---
title: "Egy humanista főtiszt képei a Don-kanyarból"
date: 2013-01-12T00:00:00.000+00:00
author: Barakonyi Szabolcs (szerkesztő), Tamás Bence Gáspár, Varga János (Filmarchívum)
---

Id. Konok Tamás az elsők között vásárolta meg az akkor újdonságnak számító, színes képeket készítő fényképezőgépét 1938-ban, de akkor még nem gondolta, hogy a Leicával a keleti fronton készít majd felvételeket 1942-ben. Az amatőr fotós szegény családi háttere miatt ment katonának, majd a haditudósító század parancsnokaként kísérte végig a 2. magyar hadsereget. A háború szörnyűségei helyett figyelme inkább a katonaéletre, az orosz tájra és emberekre, illetve magára a fotózásra koncentrálódott, de ő volt az első, aki fotót készített Horthy fiának lezuhant repülőjéről is. Képei az OSA Centrális Galériájában tekinthetők meg.

<figure>
<img src="/images/3722478_f71755cbddbb051c2ded9e7396f00608_wm.jpg" alt="" />
<figcaption>A magyar hadvezetés 1942-ben állította fel a 2. magyar hadsereget, amelyet a keleti frontra küldtek harcolni. A katonákat a frissen felállított haditudósító század kísérte, parancsnokuk id. Konok Tamás őrnagy (1898-1970) volt. A civilben is szenvedélyes amatőr fényképész nyakában két Leica lóg, az egyikkel fekete-fehér, a másikkal színes képeket készített. Az utóbbi egy akkor csúcskategóriásnak számító C3-as gép volt, 1938-ban jött ki ez a típus. (Fotó: id. Konok Tamás)</figcaption>
</figure>

<figure>
<img src="/images/3722484_244846d38ea56d16eaecf036d9c5c237_wm.jpg" alt="" />
<figcaption>A magyar légierő katonái az egyik magyar laktanyában gyakorolnak. Konok valószínűleg a 20-as évek végén, apósától kapott kedvet a fotózáshoz, első gépét 1936-ban vásárolta, és belépett az Egyesült Magyar Amatőrök Országos Szövetségébe. Itt ismerkedett meg olyan fotósokkal, mint Dulovits Jenő, Balogh Rudolf vagy Pécsi József. (Fotó: id. Konok Tamás)</figcaption>
</figure>

<figure>
<img src="/images/3722470_5d0d21f0877a05f32ae5f2b891a70c8d_wm.jpg" alt="" />
<figcaption>Konok Tamás érdeklődését kevésbé a háborús események, sokkal inkább a tájak, emberek keltették fel, vagy éppen a mozgás maga: ebből a képből sorozat készült, amin az ugrás különböző fázisait örökítette meg. A fényképezés ekkoriban még nem számított művészetnek, ezt csupán a saját szórakozására csinálta, csak a 60-es években kerülnek be fényképek a múzeumokba, és vált művészetté a fotózás. (Fotó: id. Konok Tamás)</figcaption>
</figure>

<figure>
<img src="/images/3722540_39eddbb2bda89e9a029df1500f315c29_wm.jpg" alt="" />
<figcaption>Alvó katona (Fotó: id. Konok Tamás)</figcaption>
</figure>

<figure>
<img src="/images/3722474_65180b51ab6a3aab7d3df09f6f9e89bb_wm.jpg" alt="" />
<figcaption>Tábori pék frissen sütött kenyerekkel érkezik, amikor még volt ellátmány. (Fotó: id. Konok Tamás)</figcaption>
</figure>

<figure>
<img src="/images/3722486_7211858c4fc83a001368c9cef3170f6c_wm.jpg" alt="" />
<figcaption>Propagandakép beállított kompozícióval. A magyar honvéd egy kislányt védelmez. A kislány a fényképész lánya, ifj. Konok Tamás testvére. (Fotó: id. Konok Tamás)</figcaption>
</figure>

<figure>
<img src="/images/3722468_bc22e2d3186ebd1f9fcf1ddac00049a5_wm.jpg" alt="" />
<figcaption>Fejsérülést szenvedett orosz hadifogoly. Konok 1943-ban bemutatta képeit Budapesten, tablójának címe "Ezek ellen harcoltunk" volt. Óriási botrány kerekedett, mivel a képeken nem tűntek túl ellenségesnek a parasztok és a hadifoglyok. A képeket el is távolították a kiállításról. (Fotó: id. Konok Tamás)</figcaption>
</figure>

<figure>
<img src="/images/3722482_cb255a966196b38adbb34f618a2c85e0_wm.jpg" alt="" />
<figcaption>Már a fronton: katona és szélmalom. Az orosz és ukrán partizánok a malmok lapátjainak forgatásával jeleztek egymásnak. Konok Tamás és mások Don-kanyarban készült képeiből január 12-én nyilík kiállítás az OSA Centrális galériájában (Budapest, V., Arany János u. 32.) (Fotó: id. Konok Tamás)</figcaption>
</figure>

<figure>
<img src="/images/3722380_0a78a476f8f8471a1e468494de6549f4_wm.jpg" alt="" />
<figcaption>Horthy Miklós fiának lelőtt repülője. Konok az elsőként készített felvételt a szerencsétlenségről. Horthy István felderítőgépeket kísért Scsucsjéhez, amikor lezuhant. Ezek a képek a sajtóban akkor jelenhettek meg, ha propogandacélokat szolgáltak. A felvételek nagy része a katonai archívumba került. (Fotó: id. Konok Tamás)</figcaption>
</figure>

<figure>
<img src="/images/3722480_1b7eba5e28ced2b25249919510eeb056_wm.jpg" alt="" />
<figcaption>Konok 1945 januárjában katonái egy részével átállt az orosz csapatokhoz, majd Debrecenbe ment, ahol az Ideiglenes Kormánynál jelentkezett a németellenes harcra. A háború után visszatért Győrbe, ahol a város katonai parancsnoka lett. Miután nem lépett be a kommunista pártba 1947 novemberében elbocsájtották, majd nyugdíját is megvonták. (Fotó: id. Konok Tamás)</figcaption>
</figure>

<figure>
<img src="/images/3722460_45a52496f30df378352a11f6e122ba2d_wm.jpg" alt="" />
<figcaption>Orosz parasztok aratási munkálatok közben. A szovjet mezőgazdaság iparosítása csak az 50-es években kezdődik. (Fotó: id. Konok Tamás)</figcaption>
</figure>

<figure>
<img src="/images/3722394_91fb76857773b8557ed50b192c95ee9a_wm.jpg" alt="" />
<figcaption>Orosz női aktok. Feltehetően fürdés közben, a szabadban készült képek. (Fotó: id. Konok Tamás)</figcaption>
</figure>

<figure>
<img src="/images/3722386_fd75557edf224ce37b190b254f89c8d6_wm.jpg" alt="" />
<figcaption>Légvédelmi ágyú és alakulat egy orosz város szélén felállítva. A 2. magyar hadsereg a szomszédos országok hadseregeihez képest nem számított fejletlennek , de a szovjet és a német technológiával már nem vette fel a versenyt. "Rengeteget kilőttek, aztán egyik-másik néha talált" - mesélte apja emlékeit az Indexnek a festőként ismertté vált fia. (Fotó: id. Konok Tamás)</figcaption>
</figure>

<figure>
<img src="/images/3722384_2cc27e0fd0c7769ee478541506906efa_wm.jpg" alt="" />
<figcaption>Elektromos vezetéket szerelő katona, újszerű kompozicóban. Konok mindig is inkább a művészetekhez vonzódott, nagyon jól zenélt is, de szegény családi háttere miatt csak a papi vagy a katonai hivatást választhatta. (Fotó: id. Konok Tamás)</figcaption>
</figure>

<figure>
<img src="/images/3722476_a4b929c21fe0d5ddfd863d5709aac4a9_wm.jpg" alt="" />
<figcaption>Orosz hadifoglyok, akiket a magyar hadsereg ejtett fogságba. Az előrenyomulás hónapokon keresztül nem ütközött nagyobb akadályokba. A foglyok sorsa általában azon múlt, hogy milyen parancsnokot kaptak: ha emberséges tiszt került föléjük, kaptak ellátmányt, mesélte ifjabb Konok Tamás. (Fotó: id. Konok Tamás)</figcaption>
</figure>

<figure>
<img src="/images/3722390_69e365378c65a8310c2ef0b15f8abb7e_wm.jpg" alt="" />
<figcaption>Orosz hadifoglyok menetelnek a beérett kalászok között. Ekkor még nem okoz gondot az utánpótlás hiánya, élelmiszer van bőven. A partizánok a hadasereg elvonulása után is sok gondot okoztak, nagyon tevékenyek voltak a frontvonal mögött is. (Fotó: id. Konok Tamás)</figcaption>
</figure>

<figure>
<img src="/images/3722382_ab6982aac5f341c79f16713ff35be0e0_wm.jpg" alt="" />
<figcaption>Hadifoglyok elhullot lovat nyúznak, hogy aztán megegyék. Az ősz beálltával egyre kevesebb az élelem. (Fotó: id. Konok Tamás)</figcaption>
</figure>

<figure>
<img src="/images/3722456_09660167c55fe1f1ecc0e9ba8ffbcdde_wm.jpg" alt="" />
<figcaption>Mezítlábas szónok a hadifogoly táboran (Fotó: id. Konok Tamás)</figcaption>
</figure>

<figure>
<img src="/images/3722374_6dba704891db05f8530e673e4265a388_wm.jpg" alt="" />
<figcaption>A téli visszavonulás elhullott lóval. A haditudósítókat még a szovjet áttörés előtt, 1942 decemberében hazarendelték. (Fotó: id. Konok Tamás)</figcaption>
</figure>

<figure>
<img src="/images/3722376_289a8a144323d4854ef11ee77412e97a_wm.jpg" alt="" />
<figcaption>A Don folyó lebombázott híddal, háttérben templom, ősz eleje. "A doni magyar hadsereg mindinkább úgy érezte, hogy otthon már 'leírták'. A tél küszöbén áll, de az ehhez szükséges segítségből eddig semmit nem látott. Mindenki a váltást várja." (Lajtos Árpád: Emlékezés a 2. magyar hadseregre – 1942-1943) (Fotó: id. Konok Tamás)</figcaption>
</figure>

<figure>
<img src="/images/3722372_7c74866788c8e5c0f64c597a3c24bb2e_wm.jpg" alt="" />
<figcaption>"Elképesztő naplementék voltak az orosz síkságon" - mondja erről a képről a fényképész fia. (Fotó: id. Konok Tamás)</figcaption>
</figure>

<figure>
<img src="/images/3722370_1363cd72190650df9bd1916326dfd304_wm.jpg" alt="" />
<figcaption>Ez a kép már a visszavonulás közben a Kárpátokban készült valahol. Magyar főtisztek vizslatják a tájat. (Fotó: id. Konok Tamás)</figcaption>
</figure>

<figure>
<img src="/images/3722466_6d96bf87f4575a556ee5e8cd1026419b_wm.jpg" alt="" />
<figcaption>Géppuskások (Fotó: id. Konok Tamás)</figcaption>
</figure>

<figure>
<img src="/images/3722464_7e7a4e388894a7be30d193f35394a7a1_wm.jpg" alt="" />
<figcaption>Vezérkari tanácskozás (Fotó: id. Konok Tamás)</figcaption>
</figure>

<figure>
<img src="/images/3722450_02b97f3bf42fbd7474cb0aef07ecde21_wm.jpg" alt="" />
<figcaption>A haditudósító század útja hazafelé. A 150-200 fős kontingensben fényképészek, filmesek, írók, újságírók, festők és grafikusok voltak. (Fotó: id. Konok Tamás)</figcaption>
</figure>

<figure>
<img src="/images/3722440_35b2bc562d8254000df6592d0513b6e9_wm.jpg" alt="" />
<figcaption>A hadtápos mindig vidám - tábori pékek álltak Konok kamerája elé. (Fotó: id. Konok Tamás)</figcaption>
</figure>

<figure>
<img src="/images/3722428_c7cf4f9f5ef221ad594b9147c15b296f_wm.jpg" alt="" />
<figcaption>Az esős évszak beköszöntével egyre nehezebb volt az előrejutás, itt éppen egy elakadt Opelt próbálnak kitolni a sárból. (Fotó: id. Konok Tamás)</figcaption>
</figure>

<figure>
<img src="/images/3722422_f59bccf4b262e3ea60903bb8bb26fb28_wm.jpg" alt="" />
<figcaption>A kijevi opera előadása. A hadsereg érintette a mai ukrán fővárost is, a tisztek szórakozni mentek. (Fotó: id. Konok Tamás)</figcaption>
</figure>

<figure>
<img src="/images/3722408_8345d8c42ec4b15c3c6e61600ce341e9_wm.jpg" alt="" />
<figcaption>Előrenyomuló orosz tank, nem tudni, beállított kép-e vagy sem. Ekkoriban még nincsen zoom a kamerákon és nincsen jó teleobjektívek, fotózni csak közelről lehetett. A propaganacélokat azonban a beállított képek is jól szolgálták. (Fotó: id. Konok Tamás)</figcaption>
</figure>

<figure>
<img src="/images/3722406_2f3e2c982d629d76de6eb19e71db11cb_wm.jpg" alt="" />
<figcaption>Repülők a levegőben. A 2. magyar hadsereghez egy páncéloshadosztály és egy repülőcsoport tartozott, itt szolgált a kormányzó Horthy Miklós fia is. (Fotó: id. Konok Tamás)</figcaption>
</figure>

<figure>
<img src="/images/3722398_e793cef8ede40eac892917f0f4722477_wm.jpg" alt="" />
<figcaption>Német felderítőgép közeledik. (Fotó: id. Konok Tamás)</figcaption>
</figure>

<figure>
<img src="/images/3722388_adee70f0085f0974d3091238eab91092_wm.jpg" alt="" />
<figcaption>Konok Tamás 1944 januárjától a győri 16/I zászlóalj parancsnoka lett. A köztudottan németellenes főtisztet a német megszállás után a keleti frontra vezényelték. Szálasi hatalomátvétele után nem esküdött fel a nemzetvezetőre, így távollétében halálra ítélték. (Fotó: id. Konok Tamás)</figcaption>
</figure>

<figure>
<img src="/images/3722392_2d12e41a764489ee50b56bd61b0ca4e4_wm.jpg" alt="" />
<figcaption>Ismeretlen magyar katonák sírjai. A doni hadműveletben több tízezren vesztették életüket, sokan hadifogságba estek. 207 ezer katona és 16 ezer munkaszolgálatos feladata lett volna a Vörös hadsereg megállítása a kb. 200 km hosszú frontszakaszon. (Fotó: id. Konok Tamás)</figcaption>
</figure>

---
title: "Töredékes Képpárok"
date: 2020-04-06T00:00:00.000+00:00
author: Fortepan
cover_image: /images/32404211_0459fa8c4ea2dacfaaaf0e152a1febfd_wm.jpg
---

Gábor Viktor fotóriporter nevét fél évvel ezelőtt hallottam először, amikor a családja megkeresett minket és három nagy papírdobozban átadták a szerző hagyatékát. Az itt következő sorozat az első kísérlet arra, hogy felvillantsuk az életművét, legalábbis a negatívokon fennmaradt részét. Az igazi premier a Fortepanon következik majd májusban. 1300 képet választottunk ki, jórészt sajtófotókat, riportokat a hetvenes évekből.

Gábor Viktor (eredetileg Nehrebeczky Gábor Viktor) a hatvanas évek elejétől a Pest Megyei Hírlapnál dolgozott. 1971-től a Hétfői Hírek és a Magyar Hírek fotóriportere lett. Utóbbi a Magyarok Világszövetségének külföldön terjesztett ingyenes lapja volt, itthon kevesen olvashatták. Képeit rendszeresen közölte az Ifjúsági Magazin, a Film Színház Muzsika és a Tükör. A nyolcvanas években legtöbbet színjátszást és színészeket fotózott, legismertebb képei ebből a korszakból származnak.

A Fortepan történetében valószínűleg Gábor Viktoré lesz a legrejtőzködőbb életmű. A szerzőhöz nem tartoznak történetek, a fotók legtöbbje sosem jelent meg nyomtatásban. A megmaradt hagyaték maga is töredékes, sajnos a negatívok jórészét a fotós elajándékozta, elvesztette, vagy csak úgy, eltűntek. Ebbe a Nagykép sorozatba olyan képeket válogattunk, amik különböző időszakokban készültek, de valahogy párokba rendezhetőek. Balesetek, feliratok, hajók és strandolók – képpárok egy fotóriporter megmaradt archívjaiból.

Tamási Miklós

<figure>
<img src="/images/32370753_4624e14147beb3cd77ae200d79dc9b9c_wm.jpg" alt="" />
<figcaption>Popfesztivál Diósgyőrben, DVTK stadion, 1976.; Nézők egy lelátón, 1972. (Fotó: Gábor Viktor / FORTEPAN)</figcaption>
</figure>

<figure>
<img src="/images/32368087_cafaec6461cc5190bb2a2211fc72a6bd_wm.jpg" alt="" />
<figcaption>Budapest, Október huszonharmadika (Schönherz Zoltán) utca, az Országos Kőolaj és Gázipari Tröszt (ma MOL) székház omlása, 1973.; Balesetes Volga 1973. (Fotó: Gábor Viktor / FORTEPAN)</figcaption>
</figure>

<figure>
<img src="/images/32368083_36d367d39ca94bd37e606cd93084b274_wm.jpg" alt="" />
<figcaption>Éljen a Szovjet Kommunista Párt, 1975.; "Itt jártam", Visegrád Fellegvár, 1974. (Fotó: Gábor Viktor / FORTEPAN)</figcaption>
</figure>

<figure>
<img src="/images/32368045_d22e1cbff3af265e8ce29e061be7573f_wm.jpg" alt="" />
<figcaption>Szerelem, 1976.; Falusi esküvő, 1966. (Fotó: Gábor Viktor / FORTEPAN)</figcaption>
</figure>

<figure>
<img src="/images/32368055_74cb5d6fd2eee17f495afafaee7e6ce0_wm.jpg" alt="" />
<figcaption>Ikrek a Városligetben, 1975.; Ikrek a Duna-parton, 1971. (Fotó: Gábor Viktor / FORTEPAN)</figcaption>
</figure>

<figure>
<img src="/images/32368043_e6cb0cc0f7feffdf0631d820915e234c_wm.jpg" alt="" />
<figcaption>Szentendrei Teátrum, 1970.; Tanyaszinház Budapesten,1977. (Fotó: Gábor Viktor / FORTEPAN)</figcaption>
</figure>

<figure>
<img src="/images/32368085_7e257eaf4e7273a03b14eab68309c452_wm.jpg" alt="" />
<figcaption>Fotózás filmforgatás közben a szobi kőbányában, 1970.; Fotózás útközben Drezda felé, 1967. (Fotó: Gábor Viktor / FORTEPAN)</figcaption>
</figure>

<figure>
<img src="/images/32368057_3b9531f5804e61e131ad418438e85235_wm.jpg" alt="" />
<figcaption>A "Balaton-Praha" hajó vízrebocsátása,1965.; Nyugat-német turisták a balatoni kompon, 1971. (Fotó: Gábor Viktor / FORTEPAN)</figcaption>
</figure>

<figure>
<img src="/images/32368051_5f8c82853e603a26eb3d904ab4c2ec5e_wm.jpg" alt="" />
<figcaption>Olvasás óra a tüdőgondozóban, Cegléd, Toldy Ferenc Kórház 1962.; Gyerekek a baleseti sebészeten, Cegléd, Toldy Ferenc Kórház 1962. (Fotó: Gábor Viktor / FORTEPAN)</figcaption>
</figure>

<figure>
<img src="/images/32370755_4555b3d7194389ee54854dc72053ccae_wm.jpg" alt="" />
<figcaption>Babetta motoron, Budapest V. Kossuth Lajos utca, 1973.; Turistabuszon, 1964. (Fotó: Gábor Viktor / FORTEPAN)</figcaption>
</figure>

<figure>
<img src="/images/32368053_fab0adf2765a4e31281ccf9c714ff8f4_wm.jpg" alt="" />
<figcaption>Kártyázók a szakszervezeti üdülőben, 1968.; Kártyázók a vonaton, 1965. (Fotó: Gábor Viktor / FORTEPAN)</figcaption>
</figure>

<figure>
<img src="/images/32368047_bb1741380ab38aff530212efab2c976b_wm.jpg" alt="" />
<figcaption>Napozó lányok (P. Highsmith: A Balek), 1972.; Napozó lány, 1970. (Fotó: Gábor Viktor / FORTEPAN)</figcaption>
</figure>

<figure>
<img src="/images/32368049_c6f14fdf55b5859409501431a843d98f_wm.jpg" alt="" />
<figcaption>Barcsay Jenő festőművész, 1975.; Berkes Zsuzsa TV bemondó, 1982. (Fotó: Gábor Viktor / FORTEPAN)</figcaption>
</figure>

Borítókép: Gábor Viktor - Fotó: Urbán Tamás /

---
title: "Nem láttuk ugyanazt, amit ő, és most csak nézünk"
date: 2015-08-09T00:00:00.000+00:00
author: Hernádi Levente
---

Hátborzongató érzés, jó értelemben, ahogy egy személyes történeten keresztül ismerhetjük meg a XX. század közepének fontosabb eseményeit. Láthatjuk a háború hátországát egy fiatal katona szemével, a béke rövid éveit egy átlagos család mindennapjain keresztül, akik a budai hegyekben kirándulnak, és a Dunapartról figyelik a naplementét, majd azt is, ahogy ezekre a szinte idilli fotókra ráborul az '56-os forradalom minden borzalma.

Berkó Pál képeivel többször is foglalkoztunk már a Fortepanon, az ő fotóin keresztül ismerhettük meg például, milyen volt [az első, filmfelvételen is dokumentált május elseje](http://index.hu/fortepan/2015/05/01/ilyen_volt_az_elso_szabad_majus_elseje/). A több mint 1300 fotóból álló családi hagyatéka viszont ennél sokkal több kincset rejt. Berkó a korai huszas éveitől, a harmincas évek elejétől kezdve fotózta végig a következő évtizedek történelmét, amit önök is végignézhetnek most a Fortepanon.

<figure>
<img src="/images/9027859_e28e9d42b4fd1ebb264eeea48137515c_wm.jpg" alt="" />
</figure>

Berkó a pesti Hatschek és Farkas fotóműszaki kereskedésben dolgozott. Raktárosként került a céghez, de aztán megismerte a fényképezés technikai hátterét, a laborálás menetét, és mindent megtanult a szakmáról. Vásárolt is egy Leicát, amelyet aztán magával vitt a frontra – „tudjátok, amikor visszafoglaltam Kárpátalját”, utalt gyakorta hadtápos zászlósi karrierjére –, fotózott vele a felszabadult Budapesten, az ötvenes évek nagy politikai tömeggyűlésein, majd 56-ban.

Amikor a gépnek az ötvenes évek végén, egy KIK-lakásfelújítás során lába kelt, egy Praktina FX-szel pótolta. A nemrégiben előkerült számla szerint felfoghatatlan összeget, 6800 forintot fizetett érte.

A régi filmek, amelyeket annak idején a fürdőszobában ő maga hívott elő, hogy aztán javarészt csak kontaktmásolatot készítsen róluk, tíz évvel a halála után, idén tavasszal kerültek elő egykori Szentkirályi utcai lakásában. Az első csodálkozás az elképesztő fotós tehetségnek szólt: nagyszerűen komponált, biztos kézzel készített képeket rejtettek a tekercsek. A második pedig annak, hogy te jóságos isten, hiszen mi ismertük őt, sokat tudtunk róla, elvégre kedvvel és örömmel mesélt a múltról – csak hát nem láttuk ugyanazt, amit ő. És most csak nézünk, hogy vajon kik lehetnek a képein? Hol készülhettek ezek a felvételek?

Részlet N. Kósa Judit bevezetőjéből

<figure>
<img src="/images/9027857_cfc80e56a3f3938a2e668a92b1a3ee50_wm.jpg" alt="" />
<figcaption>(Fotó: Berkó Pál / FORTEPAN)</figcaption>
</figure>

<figure>
<img src="/images/9029529_cec303eb5dde9cd67d751f2b1f530a09_wm.jpg" alt="" />
<figcaption>(Fotó: Berkó Pál / FORTEPAN)</figcaption>
</figure>

<figure>
<img src="/images/9027845_b4bd9af58da4d57307f7667cffcf7318_wm.jpg" alt="" />
<figcaption>Hegesztés egy építkezésen (ötvenes évek) (Fotó: Berkó Pál / FORTEPAN)</figcaption>
</figure>

<figure>
<img src="/images/9029527_242cc0e7b6a23c6716948fd53b6905ac_wm.jpg" alt="" />
<figcaption>Bem (Pálffy) tér, a Radetzky laktanya udvara, háttérben a Bem József utca házai és jobbra a Ganz gyár. (Fotó: Berkó Pál / FORTEPAN)</figcaption>
</figure>

<figure>
<img src="/images/9027835_d2c2c168bff2c7162908f82eb1b919ae_wm.jpg" alt="" />
<figcaption>(Fotó: Berkó Pál / FORTEPAN)</figcaption>
</figure>

<figure>
<img src="/images/9027839_f9a6dd4bc7df1db33af6a96eb18d94bf_wm.jpg" alt="" />
<figcaption>Csisztapuszta (ötvenes évek) (Fotó: Berkó Pál / FORTEPAN)</figcaption>
</figure>

<figure>
<img src="/images/9027837_4e8bd3b5030fe57024fb6edf0af8b20f_wm.jpg" alt="" />
<figcaption>(Fotó: Berkó Pál / FORTEPAN)</figcaption>
</figure>

<figure>
<img src="/images/9027841_4b8610f2cf3a9c2dac617ce7d9888f21_wm.jpg" alt="" />
<figcaption>Olvasónk írta ehhez a képhez: Az egyik képen látható személy megfejtését tudom, anyám, Bizám Lenke van megörökítve. (Fotó: Berkó Pál / FORTEPAN)</figcaption>
</figure>

<figure>
<img src="/images/9115841_55c59f8bc8c3604d04897cad3e417ac6_wm.jpg" alt="" />
<figcaption>Vöröskő-szikla, április 4-i emléktúra, természetbarát találkozó. (Fotó: Berkó Pál / FORTEPAN)</figcaption>
</figure>

<figure>
<img src="/images/9027843_3e8eef3c17366d042f028c28e6f3571c_wm.jpg" alt="" />
<figcaption>Hármashatárhegy (negyvenes évek) (Fotó: Berkó Pál / FORTEPAN)</figcaption>
</figure>

<figure>
<img src="/images/9029535_a4172a52d94667f096558d60c10a6db0_wm.jpg" alt="" />
<figcaption>Szent Gellért rakpart, háttérben az Erzsébet híd. (Fotó: Berkó Pál / FORTEPAN)</figcaption>
</figure>

<figure>
<img src="/images/9115845_2b2f75f008ea504539bd04ab83741505_wm.jpg" alt="" />
<figcaption>Szőnyegbolt a Dohány utca 48. alatt (Fotó: Berkó Pál / FORTEPAN)</figcaption>
</figure>

<figure>
<img src="/images/9029537_7bbb503f21886b21968bde5afa34906c_wm.jpg" alt="" />
<figcaption>Hősök tere, május 1-i ünnepség. (Fotó: Berkó Pál / FORTEPAN)</figcaption>
</figure>

<figure>
<img src="/images/9027825_9592732ebbe3319d41a479e5760ef904_wm.jpg" alt="" />
<figcaption>Népszínház utca a József körút felől nézve, balra a Csokonai utca torkolata. (Fotó: Berkó Pál / FORTEPAN)</figcaption>
</figure>

<figure>
<img src="/images/9029633_e96a15e4f5551390b6fb57351e8761e7_wm.jpg" alt="" />
<figcaption>(Fotó: Berkó Pál / FORTEPAN)</figcaption>
</figure>

<figure>
<img src="/images/9115837_cff0a9cd742912d9679dfd3359f98061_wm.jpg" alt="" />
<figcaption>Az Üllői út a Kinizsi utcától a József körút felé nézve. (Fotó: Berkó Pál / FORTEPAN)</figcaption>
</figure>

<figure>
<img src="/images/9027823_313f4a117345a41c2f64bb136e45aed5_wm.jpg" alt="" />
<figcaption>Bródy Sándor utca - Szentkirályi utca sarok. (Fotó: Berkó Pál / FORTEPAN)</figcaption>
</figure>

<figure>
<img src="/images/9027821_bfc780366b3bb7bbf6019b37282e5ecc_wm.jpg" alt="" />
<figcaption>A felvétel a Szentkirályi utca 22-24. számú ház tetején készült. (Fotó: Berkó Pál / FORTEPAN)</figcaption>
</figure>

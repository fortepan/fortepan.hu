---
title: "Felismeri a hetvenes évek eltűnt Budapestjét?"
date: 2016-11-19T00:00:00.000+00:00
author: Földes András, Barakonyi Szabolcs (képszerkesztő)
cover_image: /images/14066180_a9f636354275399a1a2b4929b24a04aa_wm.jpg
---

A késő hetvenes évek megkopott pompájú Budapestje elvarázsolta az ifjú művésznövendéket, Makovecz Benjamint, aki fotók ezrein örökítette meg a várost. A képekről egy ismerős, de ma már nem létező világ néz vissza ránk.

Budapest barátságos, nyitott, és csendben enyésző város volt a hetvenes évek végén - idézte fel emlékeit Makovecz Benjamin. A képzőművészt egyetemi évei végén ragadta meg a belváros hámló vakolatú pompája. Ekkor készítette több száz képből álló sorozatát, amelyről 35 évvel később már egy másik város néz vissza ránk.

„Visszatekintve már egyértelmű, hogy a roskadozó város szépsége érdekelt. Emberek nélküli házakat fotóztam, mert csak maga a város foglalkoztatott, a fények, és az architektúra, ami persze érthető” – mondta Makovecz Benjamin, a neves építész fia. De a képek láttán egyértelmű, hogy ugyanilyen fontos volt számára a szűk utcák, hámló vakolatú udvarok hangulata.

„Akkor még meg lehetett találni a század első felének emlékeit is.” – folytatta. De nem csak a nosztalgia varázsolta el az akkori képzőművészeti főiskolást. „Budapest szívélyes, főzelékszagú város volt. Esténként a félhomályba borult udvarokon hallgatni lehetett, hogy valaki zongorázni tanul, de nem megy neki, valahol szól a rádió, egy másik lakásban veszekszenek az emberek, máshol edények csörömpölnek, fő a vacsora.”

"Barátjával és évfolyamtársával, a festő Lábass Endrével napi sok-sok kilométert gyalogoltak fényképezőgépekkel a nyakukban - mesélt. - „A kapuk még nem voltak bezárva, be tudtunk menni az udvarokba, bejártuk a házakat a pincétől a padlásig.”

Makovecz Benjamin egyetlen esetet tudott felidézni, amikor valaki megrémült a fotózgató egyetemistától. „Egy néni kihívta a rendőröket, én pedig direkt megvártam őket, mert ha elmegyek, a néni egész életében azt gondolta volna, hogy rablót látott. A rendőr értelmes, vidám ember volt, együtt nyugtattuk meg a nénit, aki aztán behívott, sokáig beszélgettünk, és kaptam tőle valami ehetetlenül száraz süteményt”.

„Eltűnt ez a világ, és nem mindig előnyére változott. – tért át a jelenbe. - Sok szépséget sikerült elpusztítani. Ledózerolták a gyönyörű házakat. Ma már nem lehet bemenni az udvarokra, az emberek gyanakszanak. Egy ilyen sorozatot ma már aligha lehetne elkészíteni.”

Ma már nem foglalkoztatja a városfényképezés, de szerinte van még mit fotózni Budapesten. „Van hangulata a városnak most is. Egy érzékeny, nyitott fiatalember rá tud találni arra az atmoszférára, ami érdekes lehet.”

<figure>
<img src="/images/14055813_9ecefa76ff419b4bf47751b85d958cea_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055823_44502e47a579d908748eb592f985e0a8_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055831_e2cce93b8f390ae2607051ac3312ee85_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055817_6bed440829310ffc867b7d4662d8f13c_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055783_dbd02542151864d8867e5747c0125663_wm.jpg" alt="" />
<figcaption>Frissítés! A cikk megjelenése után egyik olvasónk azt írta, ez a kép nem Budapesten, hanem Sopronban készült. A lépcsőház különlegessége, hogy a déli nap pont rásüt a szoborra, mert üvegtető van fölötte, így a védekező mozdulat a fény ellenében szól. Köszönjük olvasónknak. A képet ettől függetlenül itt hagyjuk az összeállításban, mert nagyon szeretjük. (Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055801_e6a8bd1150480b20ffc5226a3055f420_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055821_57e168a4d440d4921e6e31a6d1b2b21f_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055807_acfea617a0c53b68de1084a5c35ad6aa_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055799_bcf20efe5518f07801ec89a7811017bd_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055843_9972de21bb7896075d0a1bdd14dbf7aa_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055797_dcc9e33f795828664ecb5ccfae2d9b56_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055809_4c783738fb0276415e8c23afd921d088_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055815_546d21f0d64264e45cceed4ce00aad54_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055805_e116ca56fa97c269e3670bb9b0ae1662_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055791_65b4e3d4d52f8691c3abc4f2313df43f_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055787_84d0f4ef65e4cdbc8301e3feacbb1dcd_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

<figure>
<img src="/images/14055793_7963333dd8e94eb2a4fce0b018d07dcb_wm.jpg" alt="" />
<figcaption>(Fotó: Makovecz Benjamin / FORTEPAN)</figcaption>
</figure>

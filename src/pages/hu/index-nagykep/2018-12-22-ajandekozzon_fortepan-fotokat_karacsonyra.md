---
title: "Ajándékozzon Fortepan-fotókat karácsonyra!"
date: 2018-12-22T00:00:00.000+00:00
author: Presinszky Judit, Barakonyi Szabolcs (képszerkesztő)
---

A fotóarchívum ugyanis most csak erre a célra töltött fel egy hangulatos gyűjteményt, [Szöllősy Kálmán](http://www.fortepan.hu/?view=owner&lang=hu&name=Sz%C3%B6ll%C5%91sy%20K%C3%A1lm%C3%A1n) fotográfus többnyire a harmincas években készült, nagy felbontású képeit. A válogatás nosztalgia a két világháború közti Magyarországról, de főképp Budapestről, a nagyvárosi lét kényelméről. Az egyik képen egy útszéli kávézó vendégei fürdenek a jólétben, egy másikon fiatal lányok napoznak vidáman a kocsiban. A Balaton-part szintén elengedhetetlen téma minden nagy huszadik századi fotósnál, ahogy a téli városkép is a maga hófödte, latyakos, jeges utcáival és korzóival. A Fortepan ötvenöt frissen felkerült képéből kedvére válogathat, és akár méteres méretben is kinyomtathat belőlük karácsonyra. Ingyen.

Szöllősy Kálmán dolgozott irodatisztként, vasúti tisztviselőként, hivatalnokként és cégvezetőként is, mielőtt 45 évesen, 1932-ben hivatásszerűen elkezdett a fotózással foglalkozni. Hosszú karrierje alatt készített aktokat, népi életképeket, tájképeket és városképeket, jelentek meg fotói külföldi neves lapokban, ezernél is több kiállításon szerepelt. 1956-ban alapító tagja volt a Magyar Fotóművészek Szövetségének.

A frissen felkerült fotók nagyrészt a harmincas éves Budapestjén készültek. A Magyar Nemzeti Múzeum Történeti Fényképtár tudományos főmunkatársa, Baji Etelka így ír róluk: „Budapest az első világháború következményein már túllépett, a második nagy háború pedig még nem érintette meg. Néhány év, amikor a város lakói az európai szintű nagyváros kényelmes életét élhették. Láthatjuk a napfényes vagy ködös, esős utcákon sétáló embereket, a parkokban gyerekeket levegőztető anyákat és dadákat, a modern nagyváros autóforgalmát, más képeken a téli város havas hangulatát. A fény és árnyék játéka teszi teljesebbé a képek által megfogalmazott érzéseket.”

Ha valamelyik Szöllősy-kép megtetszik önnek, vagy épp maga előtt látja karácsonyi ajándékként, akkor csak kattintson a letöltés linkre, és máris ingyen az öné lehet. Csak ne felejtse el feltüntetni a forrást és a fotós nevét, amikor továbbadja.

<figure>
<img src="/images/23330526_391b3f8ba802663125122d7f5c1519ab_wm.jpg" alt="" />
<figcaption>[Letöltés](http://download.fortepan.hu/_photo/download/fortepan_149554" /> (Fotó: Szöllősy Kálmán / FORTEPAN)</figcaption>
</figure>

<figure>
<img src="/images/23330530_f504b507c5a3c1a3ccd2998b4a6ae0da_wm.jpg" alt="" />
<figcaption>[Letöltés](http://download.fortepan.hu/_photo/download/fortepan_149553" /> (Fotó: Szöllősy Kálmán / FORTEPAN)</figcaption>
</figure>

<figure>
<img src="/images/23330532_37fb3dd34378348ffe380a3a4ece1c00_wm.jpg" alt="" />
<figcaption>[Letöltés](http://download.fortepan.hu/_photo/download/fortepan_149532" /> (Fotó: Szöllősy Kálmán / FORTEPAN)</figcaption>
</figure>

<figure>
<img src="/images/23457478_ebff68a4a23d4192351804cbd07e1c20_wm.jpg" alt="" />
<figcaption>[Letöltés](http://download.fortepan.hu/_photo/download/fortepan_149523" /> (Fotó: Szöllősy Kálmán / FORTEPAN)</figcaption>
</figure>

<figure>
<img src="/images/23457476_7aef4d6459e7746a4f38d5d1f85c4e4f_wm.jpg" alt="" />
<figcaption>[Letöltés](http://download.fortepan.hu/_photo/download/fortepan_149505" /> (Fotó: Szöllősy Kálmán / FORTEPAN)</figcaption>
</figure>

<figure>
<img src="/images/23330542_97bfc2f9d7dae80929bd095da9079f6f_wm.jpg" alt="" />
<figcaption>[Letöltés](http://download.fortepan.hu/_photo/download/fortepan_149528" /> (Fotó: Szöllősy Kálmán / FORTEPAN)</figcaption>
</figure>

<figure>
<img src="/images/23330534_e5640f6bde322d5c9e8725c8d81a94d0_wm.jpg" alt="" />
<figcaption>[Letöltés](http://download.fortepan.hu/_photo/download/fortepan_149514" /> (Fotó: Szöllősy Kálmán / FORTEPAN)</figcaption>
</figure>

<figure>
<img src="/images/23330544_f98d06471ab998902891d890d55ba8c9_wm.jpg" alt="" />
<figcaption>[Letöltés](http://download.fortepan.hu/_photo/download/fortepan_149501" /> (Fotó: Szöllősy Kálmán / FORTEPAN)</figcaption>
</figure>

<figure>
<img src="/images/23457480_107131e3e2a0292ae254e90697d2e2e5_wm.jpg" alt="" />
<figcaption>[Letöltés](http://download.fortepan.hu/_photo/download/fortepan_149522" /> (Fotó: Szöllősy Kálmán / FORTEPAN)</figcaption>
</figure>

<figure>
<img src="/images/23330538_ddf7a0ce781506a56039f3eaaf6d7d7b_wm.jpg" alt="" />
<figcaption>[Letöltés](http://download.fortepan.hu/_photo/download/fortepan_149508" /> (Fotó: Szöllősy Kálmán / FORTEPAN)</figcaption>
</figure>

Tamási Miklós Fortepan-alapító így ír a Fortepanon frissen megjelent Szöllősy-anyagról: "Nem tudom, hogy Szöllősy Kálmán egy zsűrizésen ezek közül a képek közül melyikkel maradt volna versenyben? Azt is nehéz megmondani, hogy egy műtárgy árverésen vajon melyik fotó ára kúszna a legmagasabbra? Arra is kíváncsi lennék, hogy vajon neki fontos volt-e ebből a sorozatból bármelyik kép? Ha nekem kéne választanom ebből a véletlenszerű és véletlenül beesett hagyatékból, akkor a Negresco Kávéházat választanám. Pontosabban az Éház Negre képét, a cigiző lányokkal és Szöllősy (kalapos?) árnyékával. Jó kis kép. Vajon megjelent valahol? Ki kéne nyomtatni."

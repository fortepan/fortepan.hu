---
title: "Ricse, Ricse, Beatrice"
date: 2016-01-17T00:00:00.000+00:00
author: Kolozsi Ádám, Barakonyi Szabolcs
---

Nagy Feró hetven, ez itt pedig a Ricse és a magyar rock egyik leghíresebb koncertje 35 évvel ezelőttről, korábban sehol nem látható képeken. Az 1980 augusztus 23-i Fekete bárányok koncerten 25 ezren tomboltak a Hajógyári-szigeten a rendszeridegennek minősülő együttesek, a Beatrice, a P. Mobil és a Hobo Blues Band közös koncertjén, ahol Feró személyes közbenjárására a Bizottság volt az előzenekar. A Nagy Ferenc művész úrral készült videónk után Jávor István Fortepanos fotóival köszöntjük a születésnapost, valamint a történet igazi főszereplőit, az egykori csöveseket. (És persze küldjük mindenkinek, aki szereti.)

- [indított a koncerten Feró](http://rockmuzeum.fpn.hu/b800823.htm), aztán jött a Jerikó, a Kifakult sztár, a Motorizált nemzedék, az Angyalföld, meg a többi.

Jávor István magának fényképezte végig a koncertet, a fotók nem is kerültek nyilvánosságra, csak most, három és fél évtized után. “Sűrű volt a hangulat, ekkora “ezt is szabad” érzésre korábbról nem emlékszem” - mondta most az Indexnek. Volt egy népfrontos jellege az egésznek, hiszen más volt a közönsége az együtteseknek.”

(Komment a videó alatt Youtube-on)

A Nagyvárosi farkas volt az egyik szám, ami miatt nem lett Beatrice lemez, csak nyolc évvel később, amikor már majdnem minden mehetett: 1980-ban a legendás emlékű Erdős Péter szerződést kötött velük nagylemezre, de a Ricse pár nap múlva felbontotta, nem mentek bele, hogy kicenzúrázzák három számukat. Schuster Lóriék és Hobo ugyanígy indexen volt, ehhez képest a Fekete bárányok koncertet a KISZ hagyta jóvá.

Kivételes esemény volt, hiszen egyébként a Ricse eléggé a partvonalon volt: Nagy Ferót folyamatosan zaklatták a rendőrök, többször keresték hajnalban, hogy a lakásában igazoltassák, egyszer az őrsön is megverték. A sajtóban is ment az értelmiségi vita az együttesről meg a “csöves-jelenségről”, a Beatrice-botrány keretében híresztelték róla a csirkedarálós hülyeséget, a koncerteken még könnygázoztak és kutyákkal is oszlattak.

<figure>
<img src="/images/10733927_cb0844aac2d467f05b70db081d72867f_wm.jpg" alt="" />
<figcaption>„A beatrice együttes előadásában a fiatalok negatív irányú befolyásolására, nihilista hangulatkeltésre alkalmas jelenségek voltak észlelhetők. A zenekar egyik tagja feliratos trikóban lépett színre, elöl: »nem! nem! nem!«, hátul: »munka helyett pihenés!« szöveggel” - [írta egy állambiztonsági kapcsolat](http://www.betekinto.hu/2012_2_csatari) a Fekete bárányok koncertről. (Fotó: Jávor István / FORTEPAN)</figcaption>
</figure>

<figure>
<img src="/images/10733903_348dc8f33db726af7fa6bf4c2da4b482_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

<figure>
<img src="/images/10733907_9b23c9563402ed80b96c4012cdaa229d_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

<figure>
<img src="/images/10733909_26de8e7cb173a1aa0217ad447617530c_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

<figure>
<img src="/images/10733921_029658f264b01b4f8a9de731f1fbd4be_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

<figure>
<img src="/images/10733917_8c52d645045b4d2d82b1972f5d4d5b51_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

<figure>
<img src="/images/10733915_12463325032780bf0433df5f5f6dda09_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

<figure>
<img src="/images/10733923_16ef728301583e8c8c8188e745cf41b0_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

<figure>
<img src="/images/10733905_8231bda6096bf49acf5e1906c10d3890_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

<figure>
<img src="/images/10733919_5e6ea5ccc161ec6676dd1c6437f823b0_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

<figure>
<img src="/images/10733911_07506d608d6a0f0a0c4939de1b359a6b_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

<figure>
<img src="/images/10733913_c334bd2934a7861d0522070432e5781c_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

<figure>
<img src="/images/10733899_7a8223ca13080f0d9a1b497d756b22cb_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

<figure>
<img src="/images/10733901_f787e9da22eb2a4d9b7c1c4629e00e1e_wm.jpg" alt="" />
<figcaption>(Fotó: Jávor István / FORTEPAN)</figcaption>
</figure>

Egy évvel később, 1981-ben a könnyűzenészek szakszervezete (ilyen is volt) újra megrendezte a koncertet, de már a Ricse nélkül: felsőbb utasításra nem hívták meg őket, a zenészek nem álltak ki Nagy Feróék mellett. Az ellehetetlenítés után Nagy Feró ‘81-ben fel is oszlatta az együttest, csak hat év múlva alakultak újra.

Ferónak a Fekete bárányok koncerten készült arcképéből viszont jelvény lett: az Ifjúsági Magazinban megjelent köralakú fotóját Poós Zoltán könyve szerint az Úttörő áruházban 10 forintért adott jelvénytartóba lehetett betenni.

Ricse Ricse Beatrice HÓRUKK!

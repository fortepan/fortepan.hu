---
title: "Így támadt fel a II. világháború után a magyar autósport"
date: 2019-11-23T00:00:00.000+00:00
author: Barakonyi Szabolcs (képszerkesztő), Nagy Attila Károly
cover_image: /images/30457403_af3f30134eee6770a64bf30cfe3d710d_wm.jpg
---

Az autósport szerelmesei számára roppant izgalmas fotókkal gazdagodott a Fortepan gyűjteménye. Az alábbi fotók az ötvenes években készültek, és betekintést engednek a korba, amikor egy maroknyian a háború előtt világszínvonalú magyar autóversenyzés feltámasztásán szorgoskodtak.

Érdemes röviden feleleveníteni a magyar autósélet és versenyzés történetét pár pontban, hogy nagyjából el tudjuk helyezni a most közölt fotókat.

A Fortepanra most felkerült képek tehát az Autósport Bizottság 1953-as megalakulása körüli évekből származnak, és főleg a IV-es Számú Autójavító Nemzeti Vállalat autósporttal kapcsolatos tevékenységét illusztrálják. Maga a IV-es sz. Autójavító 1950. február 24-én jött létre a Steyr-Austro Daimler-Puch Művek Magyar Kereskedelmi Rt. államosításával, annak XIII. kerület Lehel u. 25. alatti székhelyén. (Az épületet még a Bárdi József Rt. építtette az első világháború előtt, és egy időben a térség egyik legnagyobb garázsa volt.)

- írja [tanulmányában](https://kozlekedesimuzeum.hu/download/5Qpe2FU0Umn9NgLyX1gYJi1Rh2LI3AdW) a korszakról Négyesi Pál autótörténész.

- mondta az Indexnek a Tóth Tibor, az alább következő fotók készítője.

Tóth Gyula az 1950-es években a IV-es Számú Autójavító Nemzeti Vállalatnál dolgozott, 1957-től versenyzett is. "A bátyám volt" – mondta Tóth Tibor. "Én is a IV-es sz. Autójavító dolgozója voltam 1950-től 1992-ig, megmászva a lépcsőfokokat. Az ötvenes években mint géplakatos dolgoztam és már rendelkeztem láng és villanyhegesztői vizsgával. Ez utóbbi tette lehetővé, hogy elkészítsem a Skoda versenyautó acél vázszerkezetét."Tóth Tibor visszaemlékezése szerint a vállalat gazdasági vezetése engedélyezte és támogatta a versenyautók készítését és szerelését. "A szakembergárda szakmai presztízsnek tekintette a részvételt és mindenki a tudása javát adta – ingyen, munkaidő után, mert a normát azért teljesíteni kellett. Így a váz elkészítése után jöttek az aranykezű karosszéria-lakatosok, autószerelők, kárpitosok, fényezők, villanyszerelők. Sajnos már nagyon kevesen élnek közülük."Az anyag összeállításához nagy segítséget nyújtott Négyesi Pál autótörténész, a [Magyar Jármű](http://magyarjarmu.hu/) szerkesztője, a cikkhez is felhasznált, [A hazai autósport története (1901–1986)](https://kozlekedesimuzeum.hu/download/5Qpe2FU0Umn9NgLyX1gYJi1Rh2LI3AdW) tanulmány szerzője.

<figure>
<img src="/images/30411319_e583ff88523b28201be04ecd2401f547_wm.jpg" alt="" />
<figcaption>Tóth Gyula az általa épített Skoda-motoros kisversenyautót teszteli, 1955-56 körül. Az autó mögött II. világháborús szovjet emlékmű: Steinmetz Miklós parlamenter szobra (az M7-es bevezetőjénél állt "Osztyapenkó" párja), a vecsési Fő út és a Ferihegyi Repülőtérre Vezető út találkozásánál. A kétalakos szobrot az ötvenhatos forradalom idején felrobbantották, helyére 1958-ban egyalakos szobrot alkotott a szobrász, Mikus Sándor. (Fotó: Tóth Tibor / FORTEPAN)</figcaption>
</figure>

<figure>
<img src="/images/30411359_9ccb1ec0b4206f6585463e813983df60_wm.jpg" alt="" />
<figcaption>Az "Építők 1957. IX. 8-i Tihanyi Motorkerékpár és Autóversenye" nagydíj autós futamának startja. Balra, az első sorban 2-es rajtszámmal Wimmer András, a III-as Számú Autójavító Nemzeti Vállalat versenyzője és a "Nagy Hármas" (Bugatti-alvázas, BMW motoros versenyautó), jobbra, 4-es rajtszámmal Széles Tibor, a IV-es számú Autójavító NV által benevezett legendás [3015-ös al­váz- és mo­tor­szá­mú Maserati 8CM-3000](https://totalcar.hu/magazin/kozelet/2014/02/22/a_maserati_8cm_tortenete/) volánjánál. A második sorban látható Mercedes jelvényes autó Sabján László (VI-os Számú Autójavító NV) két, háború előtti Mercedesből összeépített SJB Specialja. Mögötte, az utolsó sorban 3-as rajtszámmal Kozma Ferenc és Fiat motoros "Kis Hármas"-a. (Fotó: Tóth Tibor / FORTEPAN)</figcaption>
</figure>

<figure>
<img src="/images/30411353_409a2af9b2c11ceb828f0f31e8dada78_wm.jpg" alt="" />
<figcaption>A IV-es Számú Autójavító versenyautói Tihanyban. Balról jobbra: Skoda Special, mellette az Aero Minor motoros Kis Négyes és a [3015-ös al­váz- és mo­tor­szá­mú Maserati 8CM](http://www.maserati3015.com/). (Fotó: Tóth Tibor / FORTEPAN)</figcaption>
</figure>

<figure>
<img src="/images/30411355_f13c89b871af113a1448333a599cd32d_wm.jpg" alt="" />
<figcaption>A Skoda Special motorját állítja be egy sztereotipikus szaki – svejcisapka: pipa, szájból lógó cigaretta: pipa. (Fotó: Tóth Tibor / FORTEPAN)</figcaption>
</figure>

<figure>
<img src="/images/30411339_40537d673df80b1a8e792af8190bed64_wm.jpg" alt="" />
<figcaption>Az Aero Minor motoros "Kis Négyes" az 1957-es Tihanyi Nagydíjon. Azt hihetnénk, hogy a bal oldalon a teherautó, amit sokan takarnak az egy Csepel, pedig nem az, hanem egy kis sorozatban, elsősorban honvédségi célokra gyártott MÁVAG B5. (Fotó: Tóth Tibor / FORTEPAN)</figcaption>
</figure>

<figure>
<img src="/images/30411345_bc6c71662d65b56500186ef055861ad3_wm.jpg" alt="" />
<figcaption>Ez a fotó már az 1958-as Tihanyi Nagydíj startja előtt készült. Az évszámról a második sorban a 27-es rajtszámú autó árulkodik: ugyanis ez az autó, Tárczik Béla Lancia motoros versenyautója amelyet az I-es Számú Autójavító NV-ben épített, egy évvel korábban, az 1957-es versenyen még a 17-es rajtszámot viselte. Az első sorban 16-os számmal Tóth Gyula (Skoda Special) mellette 4-es rajtszámmal Széles Tibor (Maserati). (Fotó: Tóth Tibor / FORTEPAN)</figcaption>
</figure>

<figure>
<img src="/images/30411327_f08b4006d21b03bf664364b772ce1bc3_wm.jpg" alt="" />
<figcaption>Tóth Gyula 16-os rajtszámú Skoda Special autójával a Városligetben. (Fotó: Tóth Tibor / FORTEPAN)</figcaption>
</figure>

<figure>
<img src="/images/30411331_e8a5bd7c12b5ba278f96b31c0ec11090_wm.jpg" alt="" />
<figcaption>1955 körül készülhetett ez a fotó a IV-es Számú Autójavító NV udvarán. 4-es rajtszámmal Széles Tibor (Maserati), mellette 14-essel az 1954-ben épített Aero Minor motoros "Kis Négyes". Széles eredetileg ezzel versenyzett 1954-ben, de nem találta elég erősnek. Ő Wimmer András BMW-motoros versenyautójával akart vetélkedni, és ekkor került elő ismeretlen módon a Maserati, amire végül Széles átnyergelt. (Fotó: Tóth Tibor / FORTEPAN)</figcaption>
</figure>

<figure>
<img src="/images/30411337_a340403ff67f43485b18cacbe40b895b_wm.jpg" alt="" />
<figcaption>Szintén 1955 körüli felvétel, a Maseratin jól olvasható a IV. Autó SE (Sport Egyesület) felirat. (Fotó: Tóth Tibor / FORTEPAN)</figcaption>
</figure>

<figure>
<img src="/images/30411357_314d4152bda8935dd96de3f4c0aadb1c_wm.jpg" alt="" />
<figcaption>1958, a Tihanyi verseny után. A kép bal oldalán az Aero Minor motoros "Kis Négyes" immár 15-ös rajtszámmal, mellette Tóth Gyula 16-os rajtszámú Skoda Specialja, jobb oldalon a híres-neves Maserati. (Fotó: Tóth Tibor / FORTEPAN)</figcaption>
</figure>

<figure>
<img src="/images/30411329_270cdf9d2383d5d46a45fa50121151ca_wm.jpg" alt="" />
<figcaption>Tóth Gyula Skoda Speciálja tesztelés közben. (Fotó: Tóth Tibor / FORTEPAN)</figcaption>
</figure>

<figure>
<img src="/images/30411325_3c863bcde9de8f9c72df70fba3842f45_wm.jpg" alt="" />
<figcaption>Glamour-fotó Tóth Gyula Skoda Speciáljáról, ami ebből a szögből meglehetősen harapós, kompromisszummentes vadállatnak mutatja magát. (Fotó: Tóth Tibor / FORTEPAN)</figcaption>
</figure>

(Borítókép: Tóth Gyula Skoda Speciálja kihalt autóúton robog. Fotó: Tóth Tibor/Fortepan)

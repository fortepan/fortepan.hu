---
title: "Erkélyük alatt vonult el a színes történelem"
date: 2017-10-29T00:00:00.000+00:00
author: Nagy Attila Károly
cover_image: /images/18535611_96002b4ab34cf8f41566e0aa927b8de1_wm.jpg
---

Újabb privát adománnyal gyarapodott a Fortepan képgyűjteménye, dr. Horváth Miklós jóvoltából mintegy háromszáz színes, zömében budapesti fotót lapozhatunk át, főként a II. világháború utánról, az ötvenes évekből. A fotók egyfelől a színes nyersanyag miatt is végtelenül izgalmasak, másrészt a rajtuk keresztül elénk táruló békés, már-már polgári világ képei is mintha nem a tomboló kommunizmus alatt készültek volna, hanem valamikor a húszas-harmincas években.

A fotók készítője sokszor saját Kossuth Lajos úti lakásából, annak erkélyéről illetve a környező utcákban örökítette meg a mindennapokat, e jeleneteket színesítik strandoló emberek, a téli utcaképek, városligeti pillanatképek, majd jó kedélyű felvonulók, hogy a végén bekússzon a drámai végszó, hogy mégsincs minden a legnagyobb rendben: 1956.

Biztos vannak, akiket érdekel a különleges hangulatú képek technikai részletei. Horváth Miklós az Indexnek erről a következőket mondta: “a fényképeket egy FUTURA márkanevű, Freiburgban gyártott fényképezőgéppel készítettem, szinte kivétel nélkül. A gép compur zárral működik, ami akkoriban az ötvenes években még eléggé ritka volt. Optikája:ELOR 1:2,8/50. A felhasznált negatív vagy diapozitív filmek az esetek többségében Orwo, Agfa és Forte gyártmányúak voltak, attól függően, hogy aki apánknak szállította a nyersanyagot a nagyüzemi fotós cégnél, mihez jutott éppen hozzá.”

<figure>
<img src="/images/18534879_3e38a5830ee3a19f6c5be270edf02bb1_wm.jpg" alt="" />
<figcaption>Ikarus busz kanyarodik Budán, a Hunyadi János úton. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534875_0be87e7bbf6ce8712344c0ed52dd288f_wm.jpg" alt="" />
<figcaption>Aszfaltoznak az V. kerületi Kossuth Lajos utca páros oldalán, a borozó és a hanglemezbolt előtt. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534873_e2f6115556455b34bec79a04a8c0545e_wm.jpg" alt="" />
<figcaption>A Ferencesek temploma, előtte egy faros Ikarus, a háttérben az Erzsébet híd maradványai tornyosulnak. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534871_2c2a01304d0fe7b6135669ee2f4627da_wm.jpg" alt="" />
<figcaption>IX. kerület, a Nagycsarnok mögötti Csarnok téri piacos nyüzsgés. A falon felirat. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534869_9b7eecc0aed16c14ca76881356bff620_wm.jpg" alt="" />
<figcaption>Küzdelem az ivókúttal a Palatinus strandon. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534867_b9f4e4465acf1a833ea2864684121d13_wm.jpg" alt="" />
<figcaption>Sakkozó férfiak a Palatinuson. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534865_fd7443c94fd31fd2d5980598b9c2a332_wm.jpg" alt="" />
<figcaption>Napozó nő a Palatinus strandon. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534863_b86a3cb61d44949c1d25449b26d9ad4b_wm.jpg" alt="" />
<figcaption>Horváth Attila és édesanyja a Kossuth Lajos u. 6. erkélyén. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534861_a930b4cea30bfcceba8cfcc0576d195e_wm.jpg" alt="" />
<figcaption>Gyermekmedence a Palatinus strandon. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534859_118bf8b8bab37b43573eb9ec28ce8fb7_wm.jpg" alt="" />
<figcaption>Teljes közműcsere a Kossuth Lajos utcában kb.1958-ban. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534855_9ce8569057be5f8a2f0959103615e742_wm.jpg" alt="" />
<figcaption>Teljes közműcsere a Kossuth Lajos utcában kb.1958-ban. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534841_8765c91a494349dc6b2d8cca4ad71dca_wm.jpg" alt="" />
<figcaption>A Fővárosi Nagycirkusz környéke. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534853_bb9637de3f2a2ccc8535a39baea7fe42_wm.jpg" alt="" />
<figcaption>Felvonulás, valószínűleg május elsején, a munka ünnepén. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534845_ff1e364be8ca99e8a95e7230c44a55b7_wm.jpg" alt="" />
<figcaption>(Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534839_223bed97ac1f8cb261388574330abb2e_wm.jpg" alt="" />
<figcaption>Felvonulók a Teleki László utcában. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534843_83d3407e789d26f495923e402a8b2b5b_wm.jpg" alt="" />
<figcaption>Bontják az Erzsébet híd torzóját, a munkákat a partról figyelik az emberek. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534835_1def6178a8f829b179f9b453c6b1cf98_wm.jpg" alt="" />
<figcaption>Rókus templom. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534833_4e26a250770a3e93099842985a9e05cf_wm.jpg" alt="" />
<figcaption>A Rákóczi út páros oldala télen. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534851_cb63ae1f58b9fa0a53ead42724496e1f_wm.jpg" alt="" />
<figcaption>Felvonulás, valószínűleg május elsején, a munka ünnepén. (Fotó: Dr. Horváth Miklós / FORTEPAN)</figcaption>
</figure>

<figure>
<img src="/images/18534849_f1f01d5da678988a5c5f222d2352b0c3_wm.jpg" alt="" />
<figcaption>1956. A Kossuth Lajos utcán téglatörmelék, a távolban, a Semmelweiss utcánál könyvégetés. (Fotó: Dr. Horváth Miklós / FORTEPAN)</figcaption>
</figure>

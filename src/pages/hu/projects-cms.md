---
layout: projects/projects.liquid
permalink: /hu/projects/
hide_search: true
title: ''
projects:
  - title: >-
      Ostrom 80 - képmentési akció Budapest ostromának nyolcvanadik évfordulója
      alkalmából
    project_date: 2024. november 22. -
    description: >
      Budapest ostromának nyolcvanadik évfordulójára a Fortepan és az Eidolon
      Centre közös képmentési akciót szervez.


      Budapest 1944-45-ös ostroma a második világháború egyik legpusztítóbb,
      embert próbáló ütközete volt, egyben a huszadik századi magyar történelem
      talán legdrámaibb, még mindig nem kielégítően feldolgozott traumája.


      1944 telének két hónapjában és az azt közvetlenül követő időszakban
      rendkívüli erővel sűrűsödött össze a magyar társadalmat évtizedeken át
      megosztó sokirányú feszültség és a második világháború végjátékának
      drámája. A Budapesten rekedt civilek néhány hét alatt át kellett éljék a
      város jelentős részének pusztulását, a zsidó lakosság gettóba terelését és
      tömeges likvidálását, a nyilas terrort, a német és orosz katonai
      megszállók durva beavatkozását az élet menetébe, a magyar államiság
      szétesését és egy új világ véres születését. Mindezt légópincékbe
      szorulva, mindennapos életveszélyben, bizonytalanságban és
      kiszámíthatatlan erőszak hullámok között, nélkülözve, áram, víz és
      élelmiszer nélkül. Az ostrom vége sokaknak az életet, másoknak pedig egy
      új rabság kezdetét jelentette.


      Noha a katonai és politikai események meglehetősen jól feldolgozottak, a
      civil lakosság életetek drámai megváltozásáról, a mindennapok mai fejjel
      nehezen felfogható drámájáról alig van fényképes emlékünk. Bár naplók sora
      őrzi a komfortzónájukat feladni kényszerült, egymás mellé szorult emberek
      hétköznapjainak részleteit és hangulatát, a nélkülözés, a túlélés, a
      szolidaritás, az önzés, a kicsiség és a nagyság csak ilyen helyzetekben
      megismerhető megnyilvánulásait, az ezt megörökítő fényképekről alig van
      tudomásunk. A huszadik század szinte minden pillanatát megörökítő privát
      fotók hullámai ezen a ponton megtörnek.


      Az Ostrom időszakából alig rendelkezünk olyan ismert fotóval, amely a
      civil lakosság, a pincékbe húzódott, romok között túlélő budapestiek és
      budapestiek mindennapjait mutatná be. Hasonlóan ehhez, a budapesti
      gettóból is elenyészően kevés fotográfia maradt fent, mint ahogy a
      málenkij robotra hurcoltak sokaságának története sem dokumentált kellően.


      A Fortepan és az Eidolon Centre képmentési programjával arra tesz
      kísérletet, hogy ezt a hiányt pótolja, és rátaláljon azokra a lappangó,
      jórészt magánkézben lévő, esetleg archívumok feldolgozatlan anyagában
      rejtőző fotográfiákra, amelyek a nyilvánosság számára nem ismertek és
      Budapest ostromának eddig ismeretlen arcát mutatják be. Biztosak vagyunk
      benne, hogy az átlagosnál kevesebb kép készült ebben a vérzivataros
      időszakban, mégis hiszünk benne, hogy valahol, elfelejtve még léteznek
      ilyen kordokumentumok. Mindnyájunk érdeke, hogy rájuk találjunk.


      A projekt során várjuk mindazok jelentkezését, akiknek a birtokában olyan
      fotóemlék van, amely 1944-ben készült az ostromlott Budapesten, vagy úgy
      gondolják, valamilyen köze van Budapest ostromához.


      A képeket – együtt a már ismert képanyagból készült válogatással – 2025
      őszén, Budapest Ostromának 80. évfordulójára emlékezve a Fortepan és az
      Eidolon Centre által szervezett kiállításon tervezzük bemutatni.


      További információ a projektről – és arról, hogy a fényképeket hogyan
      tudják nekünk eljuttatni – [ezen a linken](https://fb.me/e/2B0fWmTrJ "").
    funding_logo: /images/project_logos/eidolon_centre_black.png
  - title: Fortepan Method - Making Europe’s private visual history freely accessible
    project_date: 2022. szeptember 1 - 2025. augusztus 31.
    description: >
      A projekt során a Fortepan módszerére építve létrehozunk egy európai
      szintű, szabad felhasználású digitális privát fotó archívumot, amely
      gazdagítja Európa a XX. századról alkotott vizuális emlékezetét. A
      megvalósításban szakmai partnereink a lengyel [Fundacja Edukacji
      Wizualnej](https://fotofestiwal.com/2022/en/ "") és az olasz
      [http://www.photoluxfestival.it/](http://www.photoluxfestival.it/ "").
      Három éven keresztül gyűjtünk fotókat Európa-szerte; a kiválogatott fotók
      felkerülnek a digitális archívumba, emellett mindhárom országban
      kiállítást rendezünk belőlük.
    funding_info: A projektet az Európai Bizottság Creative Europe programja támogatja.
    funding_logo: /images/project_logos/eu_co-funded_hu.svg
  - title: Fortepan Pannonia
    project_date: 2022. július 1 - 2023. január 31.
    description: >
      A Fortepan Pannonia projektben nyugat-magyarországi és burgenlandi
      területekről gyűjtünk és digitalizálunk privát, családi fotókat. Az
      összegyűjtött fényképekből 3000 db-ot válogatunk ki és teszünk szabadon
      hozzáférhetővé a fortepan.hu oldalon.
    funding_info: A projekt a Nemzeti Kulturális Alap támogatásával valósul meg.
    funding_logo: /images/project_logos/nka.svg
  - title: >-
      Fotográfusok és intézmények fotógyűjteményeinek közzététele a fortepan.hu
      oldalon
    project_date: 2022. február 1 - november 30.
    description: >
      2022-ben Bojár Sándor és Hunyady József fotográfusok újabb fényképeinek,
      Vimola Károly, Faragó György és a Középületépítő Vállalat
      fotógyűjteményének digitalizálását, adatolását és szabad felhasználású
      közzétételét végezzük el a fortepan.hu oldalon.
    funding_info: A projekt a Nemzeti Kulturális Alap támogatásával valósul meg.
    funding_logo: /images/project_logos/nka.svg
  - title: Az V. kerületre vonatkozó gyűjtőmunka és publikálás a fortepan.hu oldalon
    project_date: 2022. május 30 - december 15.
    description: >
      A projekt időtartama alatt a korábbi években megkezdett, V. kerületre
      vonatkozó fotógyűjtő munkát és publikálást folytatjuk.
    funding_info: >-
      A projekt Belváros-Lipótváros, Budapest Főváros V. kerület Önkormányzata
      támogatásával valósult meg.
    funding_logo: /images/project_logos/belvaros_jovo_varosa.png
  - title: Saját galéria létrehozásának lehetősége a Fortepan on-line fotóarchívumban
    project_date: 2022. január 1 - 2022. december 31.
    description: >
      A támogatással lehetőséget biztosítunk magángalériák létrehozására. Ennek
      az a lényege, hogy  bárki a saját ízlése szerint összeválogatott
      fényképeket  egyetlen link mellékelésével tudja továbbítani, illetve a
      válogatás megmarad és bármikor újra elérhető a link segítségével. Ez
      magánembereknek, kutatóknak, újságíróknak is hasznos funkció lehet és
      mindenképpen az oldal látogatottságát növeli majd. Az új funkció az
      informatikai fejlesztését sikerült megvalósítani a támogatás által.
    funding_info: >-
      A “Saját galéria létrehozásának lehetősége a Fortepan on-line
      fotóarchívumban” szakmai program megvalósítását 2022. évben a Magyar
      Művészeti Akadémia támogatta.
    funding_logo: /images/project_logos/mma.png
_template: projects
---



